---
title: "מפגשים"
description: ""
menu: main
weight: 20
image: images/air4.jpg
tags: []
---

הקבוצה תיפגש באופן סדיר בזום כל שבועיים.

המפגשים יתקיימו בימי רביעי כל שבועיים, החל מ-31 בינואר 2024.
נתחיל ב-20:00 ונמשיך 90 דקות. לפעמים נישאר לשוחח אחר כך.

יתכן שנפתח קבוצות נוספות שיתקיימו במקביל בזמן אחר במהלך השבוע. יתכן שתהיה גם קבוצה קטנה דוברת אנגלית.

לצד המפגשים בזום, ננסה לארגן מפגשים מקומיים פנים-אל-פנים.

## נושאים

בדרך כלל, הנושא המרכזי של מפגש יהיה ידוע מראש, את חלקו יכינו ויציגו אחת או שתיים מאיתנו. מי שיציגו, לא דוקא ידברו מתוך ידע ונסיון רב, אלא להיפך, בדרך כלל יספרו על מה שלמדו לאחרונה. נשאיר גם זמן לשיחה חפשית.

תהיה לנו תכנית לימודים לנושאי המפגשים, שתהיה ברורה אבל גם גמישה לעדכונים. ננסח אותה אחרי כמה מפגשים ראשונים, שבהם נכיר מעט ונמצא שפה משותפת. בחודשים הראשונים, הליבה של המפגשים תהיה אנטומיה, מעבר שיטתי על אזורים ומערכות בגוף. סביב הליבה הזו, נוכל לקיים מפגשים מיוחדים בנושאים אחרים, כמו פילוסופיה.

[תכנית המפגשים](../plan) - טיוטה

## הקלטות

מפגשי הזום יוקלטו בחלקם. לרוב, לא נשתף את ההקלטות באופן פומבי. הן מיועדות לתיעוד הפנימי שלנו, כך שנוכל לרענן את הזכרון ולהשלים את מה שהחמצנו. יהיו חלקים שגם לא נקליט בכלל.

## נתראה

קודם כל, חשוב לנו שהמפגשים יאפשרו סביבה נוחה לטעות ולהתבלבל, לדבר ולחשוב גם על דברים שאינם דוקא בתחום המומחיות שלנו. חשוב לנו להיות ביחד ברגעים הראשוניים האלה של פליאה ותהיה.

