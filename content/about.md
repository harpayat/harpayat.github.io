---
title: "אודות הקבוצה"
description: ""
menu: main
weight: 10
image: images/water1.jpg
image_alt: "About"
tags: []
---

במה דומה הברך למרפק? ובמה היא שונה? אילו שרירים משתתפים בתנוחת "חצי גשר", והאם יש לי השפעה על זה? למה שריר הפיריפורמיס שלי תפוס, ואיך אוכל לעזור לו להרפות? מהי בעצם הנשימה, ומה קורה לנו בתרגילי נשימה? מה אפשר ללמוד על האימון שלנו מתוך כתבי היוגה העתיקים? האם כדאי לי להכיר יותר את בהונות הרגליים?

בקבוצה הזאת, נשאל כאלה שאלות. לפעמים גם נחפש תשובות.

-----------

*הרפיית המאמץ* היא קבוצת לימוד שהתארגנה בסוף שנת 2023, מרחב משותף ללימוד בנושאים של אנטומיה ויוגה. 

היא נולדה מתוך הקהילה של מורות ומורים ליוגה שלמדו בקורס המורים של אצל אדם הראל בשנים האחרונות. אבל היא מיועדת להיות קבוצה פתוחה, שניתן להצטרף אליה.

## מה נעשה?
הקבוצה תיפגש באופן סדיר בזום, ולפעמים גם פנים אל פנים. תהיה לנו תכנית לימודים ברורה, אבל גמישה להתאמה ולשינוי. לא נניח יותר מדי ידע מוקדם, אבל כן איזו שפה משותפת סביב העקרונות של היוגה. בעיקר, נאפשר לעצמנו סביבה מכילה ונוחה להתבלבל ביחד, לטעות, לגלות דברים, ולחשוב יחד.

## למי מיועדת הקבוצה?
אם את מתרגל.ת יוגה כבר זמן מה, ומרגישה בנוח עם הלך המחשבה והדיבור היוגי, ואם יש לך סקרנות על היבטים נוספים ותרצי לחקור את זה איתנו יחד, הקבוצה הזאת היא בשבילך. אם יש לך ספק, אפשר לדבר ולחשוב על זה יחד.

## האם זה קורס?
לא, זו קבוצת לימוד. את התוכן נבנה ביחד, לא מתוך מומחיות אלא בתהליך של גילוי משותף.

## אני יכולה לעזור?
כן. אם יש איזו דרך שהיית רוצה להשפיע על הקבוצה או משהו שלדעתך אפשר לשנות בה, נשמח לדבר.

* [מפגשים](../meetings)
* [תכנית המפגשים](../plan)
* [הצטרפות](../joining)
* [צ'אט](../chat)
* [יצירת קשר](../contact)

